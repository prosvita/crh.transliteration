# Васиет

    Ольсем, мени комюнъиз
    Украйнамнынъ багърына,
    Мезарымны къазынъыз
    Къулан чёль топрагъына.
    Билейим мен къургъаннынъ
    Коксюнде яткъанымны,
    Динълейим Днепрнинъ
    Къутурып акъкъаныны.
    Не вакъыт о душман къанын
    Украйна узеринден
    Ювып кетер… тек о заман
    Турарым мен къабримден —
    Дуа этип тек о заман
    Чыкъарым арш-алягъа,
    Онъа къадар менде ёкътыр
    Ишанч Алла-Таалягъа.
    Мени джыйып, къалкъынъыз ве
    Узюнъиз бугъавларны,
    Залым душман къаны иле
    Ювунъыз диярларны,
    Улу, урь бир аилеге
    Бирлешильген куньлерде.
    Унутмайып — эйи сёзнен
    Хатырланъыз мени де.
