# وصيت

    اولسەم، مەني كوميڭز
    اوكراينامنڭ باغرينه،
    مزارمني قازيڭز
    قولان چول طوپراغينه.
    بيلەيم مەن قورغاننڭ
    كوكسونده ياطقانمني،
    ديڭلەيم دنەپرنڭ
    قوتوريب آققانيني.
    نە وقت او دشمن قانين
    اوكراينا اوزەريندن
    يوب كەتەر… تەك او زمان
    طوراريم مەن قابرمدن
    دوا اتيب تەك او زمان
    چيقاريم آرش آلاغا،
    اوڭا قادار مەنده يوقدر
    ايشانچ الله تعالی غا.
    مەني جيييب، قالقيڭز و
    اوزوڭز بوغاولرني،
    ظالم دشمن قاني يله
    يووڭز ديارلرني،
    اولو، اور بير ايلەگه
    بيرلەشيلگن كونلرده.
    اونوتمايب ايي سوزنەن
    خاترلاڭز مهني ده.
